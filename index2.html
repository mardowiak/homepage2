<!DOCTYPE html>
<html lang="pl">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <link rel="stylesheet" href="style2.css" type="text/css" />
    <title>Strona o kaczce</title>
  </head>

  <body>
    <main>
      <header>
        <h1>Strona o kaczce</h1>
      </header>
      <nav>
        <a href="index.html">Strona tytułowa</a>
        <a href="index2.html">Strona o kaczce</a>
        <a href="index3.html">Strona o długopisie</a>
      </nav>
      <article>
        <p>
          <strong>Kaczka</strong> –nazwa określająca niektóre gatunki z rodziny
          kaczkowatych, podrodziny kaczek, w szczególności z rodzajów Anas,
          Netta i Aythya. W Polsce zwyczajowo kaczki dzieli się na kaczki
          pływające (kaczki właściwe) i kaczki nurkujące (grążyce).
        </p>
        <img src="kaczka.jpg" alt="Martwa kaczka ;(" />;

        <h2>Etymologia</h2>
        <p>
          Słowo kaczka na określenie dzikich kaczek pojawiło się w XIV wieku, a
          w XV wieku zaczęto tak określać również i kaczki domowe. Słowo to
          zastąpiło starosłowiański wyraz ąta, ątka (ros. utka, lit. antis,
          niem. ente, łac. anas)[1]. Zachodniosłowiańskie słowo kaczka, podobnie
          jak czeska ludowa káča/kačka i słowacka kačka/kačica, to wyraz
          pochodzenia dźwiękonaśladowczego. Słowo kaczor, określające samca
          kaczki, weszło w użycie w XV wieku[2].
        </p>

        <h2>Podział</h2>
        <p>
          W polskiej awifaunie kaczki tradycyjnie dzieli się na kaczki pływające
          (kaczki właściwe; Anatini) i kaczki nurkujące (grążyce; Aythyni). Do
          tej pierwszej grupy należą gatunki na przykład z rodzaju Anas, do
          drugiej między innymi Netta i Aythya[3]. Kaczki właściwe należą do
          plemienia Anatini, grążyce zaś do Aythyini. Trzecim plemieniem, w
          skład którego wchodzą kaczki, jest Mergini[4].
        </p>

        <h2>Anatini</h2>
        <p>
          Większość przedstawicieli plemienia Anatini to niewielkie ptaki o
          krótkich kończynach. Zamieszkują cały świat, łącznie z izolowanymi
          wyspami; do gatunków zamieszkujących takowe należą między innymi
          osiadłe krzyżówka białooka (Anas laysanensis) i cyraneczka auklandzka
          (Anas aucklandica). Do plemienia należą także gatunki wędrowne, jak
          rożeniec (Anas acuta), cyraneczka karolińska (Anas carolinensis) i
          świstun (Mareca penelope). Wiele małych przedstawicieli tego plemienia
          jest doskonałymi lotnikami. Niektóre z kaczek właściwych potrafią
          siadać na drzewach. U wielu gatunków samce są ubarwione jaskrawo,
          przeważnie z opalizującym lusterkiem na skrzydle, zaś samice i młode
          ubarwione maskująco. Po sezonie lęgowym samce przechodzą pierzenie i
          upierzone, są podobnie jak samice, głównie brązowo[4]. Kaczki właściwe
          pokarmu szukają w powierzchniowych warstwach wody. Odcedzają plankton
          i niewielkie fragmenty roślin, co umożliwiają im ulokowane w dziobie
          zachodzące na siebie blaszki rogowe[3]. Około ⅓ gatunków z tego
          plemienia gniazduje w dziuplach. Młode tych gatunków cechują się
          ostrymi pazurami i sztywnymi ogonami. Z wyjątkiem kilku tropikalnych
          gatunków, u których samiec pomaga strzec młodych, pisklętami zajmują
          się wyłącznie samice[4].
        </p>

        <h2>Aythyni</h2>
        <p>
          Kaczki nurkujące cechuje większa różnorodność w budowie ciała,
          zachowaniach lęgowych i sposobie żerowania[3]. Przeważnie są to ptaki
          słodkowodne, niektóre zimują na morskich wybrzeżach. Mają krótkie nogi
          ulokowane z tyłu ciała, przez co rzadko wychodzą na ląd. Aby poderwać
          się do lotu, muszą wziąć rozbieg. Występuje dymorfizm płciowy, jednak
          samce nie są zbyt barwne – w ich upierzeniu przeważają szarości, brązy
          i czernie. U grążyc nie występuje barwne lusterko, niekiedy w jego
          miejscu znajduje się białe lub białawe pasmo piór. Często na głowie i
          piersi występują opalizujące pióra. Zachowania tokowe nie są
          skomplikowane. Po rozpoczęciu wysiadywania samce porzucają samice, a w
          kolejnym sezonie znajdują nową partnerkę[4]. Grążyce pokarmu szukają w
          czystszej i głębszej wodzie. Sprawnie nurkują. W skład ich pokarmu
          wchodzą głównie wodne bezkręgowce, szczególnie wiosną i w okresie
          zimowym[3].
        </p>

        <h2>Mergini</h2>
        <p>
          Do tego plemienia prócz kaczek morskich należą również tracze, a w
          niektórych ujęciach systematycznych także i edredon (Somateria
          mollissima, kaczka edredonowa). U prawie wszystkich kaczek morskich
          występuje dymorfizm płciowy. Samce są przeważnie czarne lub
          czarno-białe, nierzadko z opalizującymi zielonymi lub niebieskimi
          głowami czy błękitnym albo zielonym zabarwieniem niektórych części
          ciała. Samice reagują na zaloty słabiej niż u kaczek pływających. W
          przypadku edredonów szczególną wartość ma puch, którym samica wyścieła
          gniazdo – dla wielu islandzkich farmerów stanowi on źródło dochodu[4].
        </p>

        <h2>Udomowione kaczki</h2>
        <p>
          Znaczenie dla człowieka Udomowione krzyżówki (Anas platyrhynchos)
          hodowane są przez ludzi głównie ze względu na mięso, rzadziej jaja.
          Krzyżówki zostały udomowione 2500 lat temu[5]. Najwcześniej kaczki
          udomowiono na Dalekim Wschodzie. W Polsce, ze względu na obfitość
          zwierzyny łownej, kaczki udomowiono w X wieku. Udomowione kaczki
          straciły zdolność latania, co zwiększyło ich masę i wartość
          konsumpcyjną[6]. Kaczki są również obiektem polowań[5]. W Polsce
          gatunkami łownymi są: krzyżówka (Anas platyrhynchos), cyraneczka (A.
          crecca), głowienka (Aythya ferina) i czernica (A. fuligula); wolno
          polować na nie od 15 sierpnia do 21 grudnia[7]. Mięso kaczek nie jest
          tak popularne jak mięso kur i gęsi[6]. W produkcji kaczego mięsa
          przodują Azjaci. W 2013 w Azji wyprodukowano 3660 tysięcy ton mięsa
          kaczego, na całym świecie 4367 tysięcy ton[8]. W Europie najwięcej
          mięsa kaczego produkowane jest we Francji i Niemczech[6].
        </p>
      </article>
      <footer>Kaczki są kochane. Kochamy małe, stare, kaczki.</footer>
    </main>
  </body>
</html>
